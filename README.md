# FEELLINK
*Met FEELLINK kan een leerling uit een autiklas zijn emoties en gevoelens makkelijk en laagdrempelig communiceren met de leerkracht om zo conflicten, ongemakken en frustraties bij leerlingen in de klas makkelijker te begrijpen en opgelossen. Ook helpt FEELLINK bij zelfregulatie van de leerling door middel van fidgeting en stimming.* 

*Projectteam: Aster Vuylsteke, Aimé Van Alboom*

*Datum: 07/01/2025*

## Samenvatting
Kinderen met ASS hebben vaak moeite om hun emoties en gevoelens te communiceren. Ze ervaren een hoge drempel om dit te doen of communiceren hun behoeften niet duidelijk, wat kan leiden tot conflicten, ongemak en frustratie.

Om dit probleem te onderzoeken, observeerden we een type 9-klas en voerden we drie interviews uit: met een persoon met ASS, een leerling met ASS en een leerkracht met ervaring in autiklassen. Deze inzichten benadrukten de noodzaak van een laagdrempelig communicatiemiddel dat ook helpt bij zelfregulatie.

Onze oplossing is een slimme fidget met een ingebouwd apparaatje waarmee leerlingen hun emoties kunnen aangeven via iconen (zoals emoji’s). De leerkracht kan in een bijbehorende app de status van elke leerling bekijken.

Het ingebouwde apparaatje maakt communicatie eenvoudiger, omdat de interactie met het apparaat minder confronterend is dan directe mens-mens communicatie. De visuele iconen bevorderen de zelfexpressie en verbeteren het begrip van de eigen emotie bij de leerling. De fidget helpt met zelfregulatie, focus en het verminderen van angst en stress door tactiele stimulatie. Bovendien merkt de omgeving niet dat de leerling iets communiceert, wat extra comfort biedt. Dit zorgt voor een rustigere en meer begripvolle leeromgeving waarin leerlingen beter ondersteund worden.

![image](https://github.com/user-attachments/assets/05638e33-2e71-440f-8102-ae7d94fcf502)  ![png emojidrukker](https://github.com/user-attachments/assets/87ea45fc-cf70-4f22-b4af-9254b3382b94)




## Introductie
Er zijn al verschillende hulpmiddelen beschikbaar die kinderen met autisme spectrum stoornis (ASS) ondersteunen bij het verbeteren van hun communicatieve vaardigheden. Echter, er is nog geen hulpmiddel dat hen direct helpt om hun emoties te identificeren en te communiceren op het moment dat dit nodig is, zonder dat ze een drempel moeten overschrijden die hen kwetsbaar maakt voor de aandacht van andere leerlingen. Dit is vooral problematisch in de klas, waar snel overprikkelde leerlingen vaak niet in staat zijn om effectief te communiceren over hun gevoelens, wat hun welzijn en hun vermogen om zich te concentreren verstoort.

ASS is een spectrumstoornis, wat betekent dat de kenmerken en intensiteit ervan sterk variëren tussen individuen. Veelvoorkomende uitdagingen zijn onder andere moeite met sociale interactie, het herkennen van emoties, en het interpreteren van verbale en non-verbale communicatie. Deze moeilijkheden kunnen leiden tot conflicten in de klas, vaak ontstaan door miscommunicatie of zelfs geen communicatie tussen leerlingen of tussen leerlingen en leerkrachten. Dit kan resulteren in verloren tijd tijdens de les of verminderde prestaties, doordat de leerling zich ongemakkelijk en onbegrepen voelt.

Dit onderzoek richt zich op de ontwikkeling van een product dat kinderen met ASS helpt bij drie cruciale aspecten: communicatie, emotionele regulatie en focus. Het doel is een oplossing te bieden die hen helpt hun emoties op een toegankelijke manier te uiten, zonder dat dit extra stress veroorzaakt. Door dit hulpmiddel te integreren in de klas kunnen misverstanden worden verminderd, kunnen leerlingen zich beter concentreren en kunnen conflicten sneller worden opgelost, wat uiteindelijk bijdraagt aan een effectievere leerervaring.


## Methodologie
Doorheen het ontwerpproces hebben we gewerkt met een gestructureerde aanpak die steeds de gebruiker centraal stelde in het ontwerpproces. Zo hebben we zoveel mogelijk de gebruikersdoelgroep aangesproken om hen te betrekken in het ontwerpproces. Ook konden we zo het product zo gebruikersvriendelijk mogelijk maken.

In de exploratiefase zijn we eerst een vooral begonnen met onderzoek naar de gebruiker, aangezien de gebruikers vaak specifieke noden kunnen hebben was het belangrijk om te gaan onderzoeken waar gebruikers veel belang aan hechten. Hiermee ging gepaard dat we een goed doordachte identificatie van het probleem opstelden alsook de analyse ervan. Dit deden we aan de hand van literatuuronderzoek, gebruiker interviews, expert interviews en een ‘day in the life’.  Het ondervonden probleem is dan verder onderzocht geweest, dit aan de hand van literatuuronderzoek en benchmarking over bestaande systemen die men gebruikt bij kinderen met ASS.

In de definitiefase vertrokken we vanuit een storyboard om ons te verdiepen in de noden van de gebruiker. In deze fase hebben we zowel fysieke als digitale prototypes gemaakt die we getest hebben bij onze gebruikersdoelgroep in 3 design waves. Zo moesten we het concept opsplitsen in twee delen met twee verschillende gebruikers, de leerling en de leerkracht. De eerste 2 design waves hebben we besteed aan het zo goed mogelijk voldoen aan de eisen en noden van de leerling. Dit aan de hand van usertesting en userinterviews tijdens deze test om hun eerlijke mening te krijgen. Voor het tweede deel van het concept, de tool voor de leerkrachten, hebben we een enquête gemaakt om insteek te krijgen van de leerkrachten in het maken van de interface van deze tool. Dit deden we aan de hand van vragen te stellen over low fidelity interfaces die we enkele simpele gebruiksinteracties hadden toegekend.

Hierna is er over gegaan naar de developfase. In deze fase is er in de eerste wave begonnen met het onderzoeken van de integratie van het product in de klas als ook onderzoek naar de ergonomie van het product. Dit is vooral gebeurd aan de hand A/B testing van prototypes gebaseerd op data uit antropometrische tabellen. Zo kon de plaats van het product in de klas worden vast gelegd en ook de grootte van het product en de grootte van de knoppen op de fysieke interface.

Na elke testfase voerden we een grondige analyse uit om de belangrijkste ontwerpvereisten te identificeren. Deze vereisten gaan worden gebruikt als richtlijn voor de verdere ontwikkeling van het uiteindelijke concept. 

De momenteel opgestelde eisen werden ook al gebruikt voor een gedetailleerde conceptschets op te stellen.

![image](https://github.com/user-attachments/assets/ed46740a-e9d4-43e7-8405-87adf1c10b96)


## Discovery

### Doestellingen
In de discoveryfase onderzoeken we de onderzoeksvraag: Hoe kan de leer- en schoolervaring voor kinderen met autisme aangenamer gemaakt worden? Voordat we deze vraag kunnen beantwoorden moeten we volgende stappen doorlopen:

  <ins>  1.	Onderzoek naar de doelgroep</ins>

Hier gingen we vooral op zoek naar wat het betekent om ASS te hebben, met een specifieke focus op kinderen. Hierdoor krijgen we meer inzicht in hun behoeften en uitdagingen.

   <ins>  2.	Probleemidentificatie en analyse</ins> 

We onderzoeken waar kinderen met ASS de meeste moeite mee hebben in een klasomgeving. Welke activiteiten op school leveren het meeste problemen op en wat heeft dit als gevolg op hun resultaten en schoolervaring? Zijn de kinderen bewust van hun eigen emotie en in welke mate kunnen ze die reguleren of communiceren?

  <ins>  3.	Analyse van bestaande producten/hulpmiddelen</ins> 

We bekijken kritisch welke hulpmiddelen er momenteel beschikbaar zijn voor kinderen met ASS. Hoe helpen deze producten hen? Wat zijn de beperkingen, welke verbeterpunten zien we? Welke elementen zijn interessant om te integreren in ons eigen product?

  <ins>  4.	Onderzoek naar de schoolomgeving</ins> 

Omdat het product in een schoolomgeving zal worden gebruikt is het belangrijk om die grondig te verkennen. We analyseren fysieke beperkingen en praktische aspecten zoals: Past dit op een schoolbank? Hoe ziet het schoolmeubilair uit? Verplaatsen de kinderen vaak van klaslokaal naar klaslokaal? Heeft de leerkracht steeds toegang tot hun gsm/ laptop? …?

### Materiaal & methoden
1.	Literatuuronderzoek

Tijdens het onderzoek naar de doelgroep werd voornamelijk gebruik gemaakt van onlinebronnen. Aan de hand van zeven verschillende bronnen werd onderzocht wat het betekent om ASS te hebben.
Voor de analyse van bestaande producten/ hulpmiddelen werden 4 bronnen geraadpleegd. De focus lag daarbij op de vraag: Hoe kan ik de communicatie en sociale interacties vlotter doen verlopen
voor kinderen met autisme?

2.	Interviews (N = 6)

Er werden twee kinderen met ASS geïnterviewd om hun ervaringen en gevoelens in een klasomgeving beter te begrijpen. Daarnaast werd ook een leerkracht geïnterviewd die lesgeeft aan kinderen met ASS in het type 9 onderwijs, om het probleem vanuit een ander perspectief te bekijken. Ook werden twee auti-coaches en één therapeut geïnterviewd, waarbij de focus lag op het achterhalen waarom kinderen met ASS mindere emotieherkenning en emotiedeling ervaren. De vragen richtten zich verder op communicatie-uitdagingen, overprikkeling en de mogelijkheden die er op school zijn. 

3.	Benchmarking 

Om te bepalen welke aanpak het beste werkt, werden verschillende benchmarks geanalyseerd. Hierbij werd gekeken naar de werkwijze van andere producten en naar de onderlinge verbanden tussen de benchmarks. De producten die werden onderzocht, kwamen zowel uit de suggesties van de respondenten tijdens de interviews als uit zoekopdrachten op Google.

4.	A day in the life (N = 4)

Om de schoolomgeving grondig te onderzoeken volgden we een dag mee met een auti-klasje van het tweede middelbaar. Er werd vooral gelet op hoe de klas is ingericht, hoe hun dag eruit ziet, hoe de leerlingen zich gedragen in de les, wat de aanpassingen zijn in een auti-klasje, … . Dit biedt meer inzicht in de context waarin het product zal worden gebruikt.

### Resultaten
 
 <ins> 1.	Literatuuronderzoek </ins> 

Uit het onderzoek blijkt dat de kenmerken en intensiteit van ASS variëren per individu, omdat het een spectrumstoornis is. Kinderen met ASS hebben vaak moeite met non-verbale en verbale communicatie, wat sociale interacties bemoeilijkt en het vermogen om zich in te leven of gevoelens te interpreteren beperkt. Dit leidt vaak tot isolatie. Ze hebben ook slechtere emotionele regulatie dan typisch ontwikkelde kinderen, met minder effectieve strategieën om tot rust te komen tijdens stressvolle momenten. Prikkelverwerkingsproblemen zijn een kernsymptoom van ASS, waarbij overprikkeling somberheid of angst kan veroorzaken. Externe prikkels krijgen vaak voorrang boven sociale signalen, wat problemen oplevert met centrale coherentie. Ook hebben ze moeite met vaardigheden die essentieel zijn voor taalontwikkeling, zoals joint attention, social referencing, imitatie en doen-alsof spel.
Enkele aspecten die de communicatie en sociale interacties en het leerproces vlotter doen verlopen voor kinderen met ASS zijn: 

  -	PECS

Het Picture Exchange Communication System helpt kinderen non-verbaal hun wensen en behoeften uiten met visuele hulpmiddelen zoals afbeeldingen en pictogrammen. Het bevordert sociale vaardigheden, zelfexpressie en draagt bij aan een betere zelfwaardering en onafhankelijkheid.

  -	Mens-robot

Mens-robot interacties zijn eenvoudiger te begrijpen dan mens-mens interacties, wat ze minder complex maakt. Robots zijn duidelijker en voorspelbaarder, waardoor ze minder stress en verwarring veroorzaken bij kinderen met autisme.

  -	Fidgets 

Het is bewezen dat kinderen met autisme profiteren van fidget-toys in een educatieve omgeving. Het helpt met focus, zelfregulatie, vermindering van angst en stress. 


 <ins> 2.	Interviews  </ins> 

Tijdens de interviews zijn er bepaalde problemen die gedefinieerd konden zijn: 
-	Angst om vragen te stellen aan de leerkracht
-	Moeite met confrontaties met medeleerlingen
-	Problemen met het vinden van woorden om gevoelens te uiten
-	Niet weten hoe gevoelens aan de leerkracht over te brengen, wat leidt tot conflicten in de les
-	Leerkrachtentekort door de kleine auti-klassen
-	Leerlingen die goed kunnen uitleggen hoe ze zich voelen, botsen vaak met diegenen die dit niet kunnen

Enkele vereisten die de respondenten me meegaven:
-	Het product moet stevig zijn, omdat leerlingen de neiging hebben om dingen uit elkaar te halen.
-	Het doel van het product moet duidelijk zijn, anders wordt het niet gebruikt.
-	Er moet ruimte zijn voor fouten, aangezien kinderen met ASS impulsief zijn.
-	Het product mag geen geluid maken, om de les niet te verstoren.

> [!IMPORTANT]
> Design requirements:
> - D1.1: Het product moet stevig zijn zodat leerlingen het niet makkelijk uit elkaar kunnen halen.
> - D1.2: Het gebruiksdoel moet duidelijk aangegeven zijn.
> - D1.3: Er moet ruimte zijn voor fouten.
> - D1.4: Het product mag heel weinig tot liefst geen geluid maken.
 
De coaches en therapeut lieten ons weten dat kinderen met ASS vaak niet begrijpen dat anderen hun gevoelens niet automatisch kunnen zien, omdat ze zelf denken dat lichaamstaal genoeg zegt. Dit maakt het moeilijk om sociaal gepast te reageren, vooral wanneer ze emoties verkeerd interpreteren of moeite hebben met het communiceren van hun behoeften. 

Na deze interviews hebben we persona’s aangemaakt voor de mensen die in contact zullen komen met dit product.

![image](https://github.com/user-attachments/assets/3a52ed0a-a823-49ea-9277-2df99b9a368e)


 <ins> 3.	Benchmarking  </ins>

Veel bestaande oplossingen gebruiken gezichtsuitdrukkingen om kinderen te helpen emoties aan te duiden. Deze methoden leren hun herkennen hoe ze zich voelen en hoe ze daarop kunnen reageren. Het lijkt nuttig om ook kleuren te gebruiken, zodat kinderen intuïtief het systeem begrijpen zonder dat het extra prikkels geeft tijdens een crisis.

![image](https://github.com/user-attachments/assets/a74fa657-a542-404c-92d6-e39e40f023c3)

De meeste bestaande producten houden geen rekening met de confrontatie met medeleerlingen, terwijl dit juist een probleem is voor de kinderen.

> [!IMPORTANT]
> Design requirements:
> - D2.1: Bij het aanduiden van emoties moeten kleuren gebruikt worden.
> - D2.2: Het aanduiden van emoties moet anoniem kunnen gebeuren ten opzichte van de medeleerlingen.


<ins> 4.	A day in the life </ins>

Er werd gelet op de fysieke beperkingen van de klas, die meestal klein is en bestaat uit maximaal 6 leerlingen. De tafels en stoelen zijn vaak neutraal beige van kleur, en veel objecten in de klas hebben een kubusvorm. Ook werden praktische aspecten onderzocht: de leerkracht heeft altijd toegang tot een gsm of laptop (de laptop van de leerkracht is echter doorgaans verbonden met het digibord, wat voor moeilijkheden zorgt bij het werken met een app op de laptop). De leerlingen blijven meestal in hetzelfde lokaal.

> [!IMPORTANT]
> Design requirements:
> - D1.5: Het product moet kubusvormig zijn en moet een neutrale kleur hebben om goed in het klasbeeld te blenderen.
> - D3.1: De app moet enkel zichtbaar op de laptop zijn wanneer verbonden met digibord/beamer.


### Conclusies & implicaties

Belangrijkste inzichten
-	Het niet kunnen herkennen en communiceren van emoties is het kernprobleem, wat leidt tot miscommunicatie en sociale conflicten. Dit wordt versterkt doordat kinderen met ASS sneller overprikkeld raken, vooral na speeltijden of groepsactiviteiten, waardoor ze extra prikkelbaar zijn.
-	Er is behoefte aan:
    -	duidelijkheid: Zonder een duidelijk doel zal het product niet gebruikt worden. 
 	  -	herkenbaarheid: Hierdoor voelt het kind zich vertrouwt met het product zonder dat het overprikkeld raakt door verwarrende elementen of onverwachte veranderingen.
    -	ruimte voor fouten: De impulsiviteit van kinderen met ASS maakt het belangrijk om hun een kans te geven om te experimenteren met het product zonder dat ze stress krijgen om fouten te maken.

Design implicaties 
-	Visuele hulpmiddelen zoals pictogrammen, gezichtsuitdrukkingen en kleurencodes die emoties herkenbaar maakt.
-	Om de emotionele regulatie en focus te optimaliseren kunnen fidgets een behulpzame maar secundaire tool in het ontwerp zijn.
-	Een applicatie voor de leerkracht die overzicht biedt over de gevoelens van alle leerlingen zodat ze kunnen inspringen op de emotionele behoeften van het kind.

> [!IMPORTANT]
> Design requirements:
> - D2.3: Bij het aanduiden van emoties moeten gezichtsuitdrukkingen gebruikt worden.


## Definition
In de definition fase is er gedefinieerd wat de oplossingen zijn die we kunnen gebruiken voor het gevonden probleem. Hierbij hebben we het oog gelegd op de gebruiker en zijn nood, zonder assumpties te maken over deze gebruiker. Dit is gebeurd aan de hand van 3 prototyping/design waves die elk focusten op bepaalde aspecten van het ontwerp concept.

### Doestellingen
De algemene doelstelling is een helder gedefinieerd finaal ontwerpconcept. 

WAVE 1: In de eerste wave willen we achterhalen op welke manier we het best de kinderen hun emoties laten aanduiden. Daarnaast willen we ook testen of gebruik van kleur het aanduiden van emoties kan bevorderen en welke kleur de kinderen associëren met welke emotie.

WAVE 2: In de tweede wave zouden we voortbouwen op de eerste wave, hierin zouden we al iets meer gespecifieerd te werk gaan om de testpool te vergroten en duidelijkere verbanden te vinden. Ook zouden we in deze tweede wave willen testen welke materialen geschikt zijn voor het maken van de fidgettoy. 

WAVE 3: Het doel van de derde wave is om te definiëren hoe we de interface van de leerkracht optimaal kunnen ontwerpen.

### Materiaal & methoden
-	touch and feel board
-	quick and dirty prototypen
-	digitaal ontworpen interfaces
-	gebruikersinterviews
-	gebruikerstesten
- enquête

### Resultaten

<ins> WAVE 1 (N = 4) </ins>

Op basis van benchmarks zijn er verschillende oplossingen geprototyped om emoties aan te duiden. Namelijk de emotieradar, emotiedraaiknop, emotiedraairad, emotieschuifknop en emotieknoppen. Aan de hand van verschillende verhalen waarin het kind zich moest inleven, moest het kind aanduiden op deze verschillende prototypes hoe de persoon in het verhaal zich voelde. Hierbij keken we hoe gemakkelijk dat het kind de emoties kon aanduiden en stelden hun ook enkele vragen omtrent de gebruikservaring en hun mening over wat ze het beste vonden en waarom ze dit vonden.

![image](https://github.com/user-attachments/assets/44ab07b7-6ce2-48bd-90ea-7e05bfd8bb5d)

Daarna kreeg het kind een blaadje met emoticons van de verschillende gebruikte emoties. Deze konden ze inkleuren in de kleuren die zij associëren met de emoties. Hierna hebben we opnieuw verhaaltjes vertelt waarin ze zich moesten inleven. Hierbij hebben we vooral gelet op de invloed van de kleuren op het gebruiksgemak en de gebruiksvriendelijkheid. 

![image](https://github.com/user-attachments/assets/6a847068-b1d9-494f-a202-a8cdc49f84e6)
![image](https://github.com/user-attachments/assets/b73c17c0-780c-4565-8ef3-53ddb635f249)



<ins> WAVE 2 (N = 10)</ins>

In wave 1 hebben we bepaalde ontwerpen voor het aanduiden van emoties kunnen elimineren waardoor we nu iets gerichter konden tewerk gaan. We gaan op dezelfde manier te werk, maar nu op een andere school, als in wave 1 maar deze keer maken we het uitdagender om een specifieke emotie te identificeren door de scenario’s complexer en gedetailleerder te maken. Op deze manier kunnen we elk prototype grondig testen en de grenzen van hun effectiviteit evalueren. 

![image](https://github.com/user-attachments/assets/0148365a-e7be-486b-a790-7a975a3cad90)


Daarnaast vroegen we ook opnieuw om de emoticons in te kleuren zodat we een grotere databank hadden aan gekleurde emoticons om beter verbanden te leggen tussen de kleurassociaties. Hierbij is de kleur van de emotie vastgelegd op de kleur die het meest aan bod kwam. 

![image](https://github.com/user-attachments/assets/8f40c1d7-1947-44aa-b35c-94b4184d268f)

Ook is er gekeken naar toevoeging van vraag en hulpfunctie: ‘ik wil mijn hand opsteken’ en ‘ik heb hulp nodig’. We hebben verschillende prototypes ontwikkeld die verschillende manieren voorstellen om deze functies aan te geven. Tijdens de test vragen we de leerlingen om de prototypes uit te proberen en beantwoorden ze enkele vragen om hun ervaringen en voorkeuren beter te begrijpen.

![image](https://github.com/user-attachments/assets/bb8ab95f-2f95-4c00-ac87-df4a6af2092b)

Omdat personen met ASS makkelijker overprikkeld geraken is het sensorische aspect van ons product heel belangrijk. Daarom hebben we ons in deze wave ook nog gefocust op het ervaren van verschillende texturen met een touch and feel bord.  Hierbij hebben we de leerling blindelings laten voelen aan de materialen en hun vragen gesteld over wat ze aangenaam vonden en minder aangenaam vonden om aan te voelen zodat we hierop het materiaal van het product kunnen baseren. We deden dit hierna ook eens opnieuw zonder het wegnemen van het visuele zintuig om zo dit zintuig een minimale tot geen invloed te geven.

![image](https://github.com/user-attachments/assets/62e1a5e1-e5e3-49d8-a01a-c94ca666fa27)


<ins> WAVE 3 (N = 6) </ins>

Bij deze wave zijn we ons gaan focussen op het deel van het concept dat betrekking heeft op gebruik door de leerkracht. Namelijk de interface van de tool die door de leerkracht kan worden gebruikt. Hierbij hebben we een enquête opgesteld. Om de app intuïtief te maken voor de leerkracht, vragen we ook welke apps zij vaak gebruiken in een schoolse context. Hierdoor kunnen we bepaalde lay-outs, symbolen en kleurencombinaties overwegen om te gebruiken in de finale interface.

In de enquête zullen we ook verschillende ontwerpvoorstellen doen. Enerzijds voor een overzichtscherm, waar we polsen naar de overzichtelijkheid en wat er eventueel kan toegevoegd worden.

![image](https://github.com/user-attachments/assets/2b9a36bd-08aa-4bca-8751-47aaf0d25770)

Ook naar een emotiescherm, hier hebben we 9 schermen van. We polsen opnieuw naar de overzichtelijkheid en wat er kan toegevoegd en verbeterd worden. Er werd gevraagd naar een top 3 van favorieten en niet-preferente. De resultaten van de samengestelde top 3’s werden verwerkt in een scoringsmatrix. Prototypes die op de eerste plaats stonden, kregen +3 punten, terwijl de tweede en derde plaatsen respectievelijk +2 en +1 punten opleverden. Prototypes waarvoor deelnemers een afkeur uitten, kregen -1 punt. Door de scores van alle deelnemers per interface op te tellen, werd een eindscore bepaald. 

![image](https://github.com/user-attachments/assets/23c2d314-9b69-4312-8696-06832d3c86c6)
![image](https://github.com/user-attachments/assets/8c569576-21d8-4c3b-835b-29764aef77cd)

Hierna werd er ook nog gepolst naar de positieve en negatieve punten van een interface voor een leerlingpanneel. Alsook naar wat er eventueel nog aan kan verbeterd worden.
![image](https://github.com/user-attachments/assets/33a0f243-2e85-45ce-b9f6-af1bc9ca7cf1)

### Conclusies & implicaties
Uit wave 1 concluderen we dat de emotiedraaiknop en het emotiedraairad niet geschikt waren voor het aanduiden van emoties, dit omdat we hadden opgemerkt dat de kinderen er vaak mee prutsten en ronddraaiden tijdens dat ze nadachten over het antwoord. Dit wil wel zeggen dat het ideaal is als fidgeting element op het eindconcept.

Daarnaast zagen we dat het gebruik van kleur het gebruiksgemak weinig beïnvloed, we hebben wel gekozen om verder te gaan op het gebruik van kleur omdat dit het gebruik iets aangenamer kan maken. Omdat er nog geen duidelijke verbanden gevonden waren in de kleuren besloten we de testpool te vergroten en dit ook in wave 2 te doen.


> [!IMPORTANT]
> Design requirements:
> - D1.6: Er moet een draaiend fidgeting element aanwezig zijn.


In wave 2 hebben we voor het emotieaanduidsysteem gekozen voor het drukknoppensysteem. Ook al was dit niet het populairst hebben we toch besloten om deze te nemen. Dit omdat we merkten dat de nood om verschillende emoties aan te duiden groot was. Op de emotieradar en emotieslider kon je wel verschillende emoties aanduiden maar werd je steeds beperkt doordat je enkel combinaties kon maken van emoties die naast elkaar lagen georiënteerd op het product. Bij het gekozen drukknopsysteem zouden we wel een bevestigingsknop toevoegen, zo kunnen de leerlingen meerdere emoties aanduiden en dan bevestigen. Dit zorgt ook voor een extra staps verificatie waardoor de angst om fouten te maken kleiner zal zijn voor de leerling.

Voor de vraag en hulpfunctie hebben we besloten om te werken met knoppen. Dit aangezien deze ze een schuifknop niet zo duidelijk vonden. Omdat het verschil tussen de twee functies (‘ik wil mijn hand opsteken’ en ‘ik heb hulp nodig’) vaak als niet zo duidelijk werd ervaren is er nu ook gekozen om één knop te voorzien voor beide functies. Deze knop heeft een vraagteken aangezien de leerlingen het handje van ‘hand in de lucht steken’ associeerden met STOP.

Bij de kleurassociaties hebben we besloten de 7 emoties te versimpelen en naar 6 emoties aangezien we merkten dat de kinderen het verschil niet wisten tussen de 2 ernsten van verdriet, en ook willen we het symbool van gefrustreerd aanpassen aangezien deze vaak voor verwarring zorgde.

Uit de kleurassociaties zijn volgende verbanden gekomen: verdriet = blauw, blij = geel, boos = rood, verbaasd = roze, neutraal = oranje , verward = bruin.

![image](https://github.com/user-attachments/assets/fbd15cd2-9d34-4aac-a533-76b59f53e8d1)

Uit de gebruikerstesten met het touch and feel board zijn we tot de conclusie gekomen dat we gaan gebruikmaken van het materiaal waaruit de dogbone is gemaakt, namelijk thermoplastische rubber. Ook al was de topfavoriet de middelste textuurmat. Dit aangezien de reden voor het kiezen van de middelste textuurmat vaak was dat het lichtjes indruk baar was zoals computertoetsen dachten we dat dit beter zou zijn als fidgeting element op het eindconcept.

> [!IMPORTANT]
> Design requirements:
> - D1.7: Het de buitenkant van het product moet gemaakt zijn van thermoplastische rubber.
> - D1.8: Er moet een element zijn op het product met dezelfde kenmerken in indrukbaarheid als de ‘middelste textuurmat’ van het touch and feel board.
> - D2.4: Je moet meerdere verschillende emoties tegelijk kunnen aanduiden.
> - D2.5: De emoties moeten zo simpel mogelijk gehouden worden.
> - D2.6: De emoties moeten aangeduid kunnen worden aan de hand van verschillende knoppen.
> - D2.7: Er moet een bevestigingsknop zijn om de error proofness te vergroten.
> - D2.8: Er moet een knop aanwezig met een vraagteken op die betekend dat er een vraag is en er een leerkracht moet komen.
> - D2.9: De emotie-kleur verdeling moet zijn: verdriet = blauw, blij = geel, boos = rood, verbaasd = roze, neutraal = oranje , verward = bruin.



De grote besluiten uit wave 3 hebben we nog niet genomen, dit aangezien nog net iets te weinig testpersonen de enquête hebben kunnen laten invullen. We zouden hier later nog eens op terug komen om het nog beter uit te werken en meer focus te leggen op het standpunt van de leerkracht zelf om het product vanuit hun kant ook te optimaliseren.
Er zijn wel enkele suggesties verkregen en ook zijn er enkele zaken opgevallen die zeker nuttig kunnen zijn voor de volgende ontwerpfase. 
Zo kan er bij de volgende ontwerpfase eens op de verschillende aangehaalde leerkrachtentools kijken om inspiratie te halen voor verschillende functies en handelingen.
Daarnaast is bij het emotiescherm ook bevestigd dat werken met emoticons en kleuren ook vanuit het standpunt van de leerkrachten, die er dagelijks mee in contact komen, een goed idee lijkt. 
Dit bleek namelijk uit de decision matrix die opgesteld werd waarbij we zagen dat de favorieten en commentaren steeds deze richting uitwezen.

![image](https://github.com/user-attachments/assets/6369d812-4ed1-4b74-9d66-4b1c98cfcfff)

Verdere analyse is te vinden in het report hiervan ([report wave 3]([url](https://ugentbe-my.sharepoint.com/:w:/g/personal/aster_vuylsteke_ugent_be/ETFXeHp6ypxMi6rCLQbqeeABHassiN-m-b7oYoHdmw8uig?e=NPAfzA)))


## Develop
### Doelstellingen

<ins> DEVELOP 1 </ins>

In de eerste develop fase wilden we volgende 4 onderzoeksvragen behandelen:
1.	Hoe wordt het product in de klas geïntegreerd?
2.	Hoe kunnen we ons product zo ergonomisch mogelijk maken?
3.	Hoe kunnen we het emotieaanduidsysteem integreren tot een product samen met het fidget systeem?
4.	Welke soorten fidgets kunnen we integreren in de tool?



### Materiaal & methoden 
- Antropometrische data
- Gelasercutte kubussen
- Interfaces met magnetisch verwisselbare knoppen
- A/B testing


### Resultaten
<ins> Onderzoeksvraag 1: Hoe wordt het product in de klas geïntegreerd? </ins>

Om de optimale plaatsing van de fidget in de klas te bepalen, beperken we ons tot de persoonlijke bank en stoel van elke leerling, zodat de fidget altijd beschikbaar is. We testen verschillende locaties, zoals de hoek van de bank, onderaan de stoel, aan de zijkant van de bank/stoel,... . Leerlingen proberen een prototype op een van deze plaatsen te grijpen, waarna we observeren hoe vlot en onopvallend dit gebeurt. Vervolgens kiezen ze hun twee voorkeurslocaties en lichten ze hun keuze toe. Tot slot voeren we A/B-testing uit om de beste optie te bepalen op basis van de voor- en nadelen van beide voorkeursplaatsen.

<ins> Onderzoeksvraag 2: Hoe kunnen me ons product zo ergonomisch mogelijk maken? </ins>

Om de ergonomie van het product te optimaliseren, focussen we op twee aspecten: de grootte van de kubus en de knoppen. We passen “design for the mean” toe en baseren ons op antropometrische data van 13-jarige kinderen. Voor de kubusbreedte gebruiken we de gemiddelde handbreedte (79 mm) als referentie en testen dit met vijf kubussen (60, 70, 79, 90 en 100 mm). Leerlingen krijgen deze in willekeurige volgorde en simuleren gebruik via situatieschetsen. Ze geven vervolgens hun voorkeur en motivatie aan.

Voor de knoppen testen we drie diameters (10, 15 en 20 mm), omdat er geen geschikte antropometrische data beschikbaar was. Via A/B-testing vergelijken leerlingen twee interfaces en benoemen de voor- en nadelen. Om de test interactiever en leuker te maken, laten we hen in de rol van ontwerper stappen. Ze creëren zelf een interface met verschillende knopgroottes en ordeningen, waarna we hun keuzes en redeneringen bespreken.

![interface 1](https://github.com/user-attachments/assets/2aee5a03-4a1e-4d38-9b38-5db0cdcd9022)
![interface2](https://github.com/user-attachments/assets/913f1d27-8d05-4a9b-b7bb-2d3c516df7c7)


<ins> Onderzoeksvraag 3: Hoe kunnen we het emotieaanduidsysteem integreren tot een product samen met het fidget systeem?  </ins>

Om het fidget- en communicatiegedeelte te scheiden, presenteren we verschillende conceptschetsen aan leerlingen. Elk concept wordt afzonderlijk getoond, waarbij we vragen stellen over hun interpretatie en associaties. Dit helpt ons inzicht te krijgen in hun mentale modellen en mogelijke metaforen. Vervolgens stemmen de leerlingen met sticky dot voting op hun favoriete concept. De verzamelde inzichten worden gecombineerd met een beslissingsmatrix om het ideale combineersysteem te bepalen.

De succescriteria voor de gewogen beslissingsmatrix is de volgende:
1. duidelijke scheiding tussen de functies (gewicht=5)
2.	intuïtief gebruik (gewicht = 3)
3.	makkelijke handeling (gewicht = 4)
4.	doel snel bereiken (gewicht = 1)
5.	voelt niet aan als fidget (gewicht = 2)
6.	childproof (gewicht = 3)
7.	kinderen vinden het een handig systeem (sticky dot voting) (gewicht = 5)

De voorgestelde concepten zijn de onderstaande schetsen:

a. ![1](https://github.com/user-attachments/assets/82321730-73ae-467f-b200-afb98a09ea20)
  
b. ![2](https://github.com/user-attachments/assets/3c837801-9c69-4012-a3d6-126e33e2ab58)

c. ![3](https://github.com/user-attachments/assets/35b4dbff-260a-4947-9231-851e9090738b)

d. ![4](https://github.com/user-attachments/assets/840c5432-a1ed-411c-b02f-0b1590df6c27)

e. ![5](https://github.com/user-attachments/assets/3184eaaa-da1a-413a-a3b9-fc4881a3a44a)

f. ![6](https://github.com/user-attachments/assets/d9b65687-5ea9-4799-ac95-b6c3a29b2524)


Hieruit konden we de volgende gewogen beslissingsmatrix opstellen:

![gewogen beslissingsmatrix](https://github.com/user-attachments/assets/0596016f-2068-49e6-89f1-5bb3beed8e64)


<ins> Onderzoeksvraag 4: Welke soorten fidgets kunnen we integreren in de tool?  </ins>

Om een beter inzicht te krijgen in geschikte fidgets voor de fidgetfunctie, vroegen we leerlingen naar hun ervaring en voorkeuren. We peilden of ze zelf fidgets gebruiken, welke hun favoriet is, welke fidgets ze vaak in de klas zien en welke hun vrienden gebruiken.

### Conclusies & implicaties
Uit de testen van onderzoeksvraag 1 konden we door observatie en de voorkeuren van de leerlingen concluderen dat de hoek van de bank de ideale plek is voor de tool. Deze locatie is het meest comfortabel, omdat leerlingen geen onnatuurlijke beweging hoeven te maken om de tool te pakken. Bovendien is de beweging subtiel, waardoor ze geen ongewenste aandacht van klasgenoten trekken. Het terugplaatsen verloopt eveneens probleemloos, aangezien er geen vaste positie of opzetstuk nodig is. Hierdoor kunnen leerlingen de tool moeiteloos gebruiken zonder er veel aandacht aan te besteden.

> [!IMPORTANT]
> Design requirements:
> - D1.9: De plaats van de tool in de klas is op de persoonlijke bank van de leerlingen.

Bij de testen van de grootte van de kubus werd de ideale maat vastgesteld op 79 mm, wat overeenkomt met de gemiddelde handpalmgrootte van 13-jarigen. Alle leerlingen konden deze afmeting vlot hanteren, wat ook bleek uit de stemming. 

Een grotere kubus zou het fidgeten bemoeilijken, vooral na langdurig gebruik. Fidgeting duurt doorgaans langer dan simpelweg een knop indrukken, en een grotere tool zou oncomfortabel worden om vast te houden, wat de effectiviteit en het plezier zou verminderen. Bij een kleinere afmeting merkten we dat leerlingen hun hele hand over de tool moesten bewegen, wat de precisie en het gebruiksgemak verminderde. Daarom kiezen we voor de middenweg van 79 mm, die zowel comfort als functionaliteit biedt, gebaseerd op de antropometrische tabellen.

Uit observatie en feedback bleek dat knoppen van 20 mm diameter het meest geprefereerd werden. We kunnen ook afleiden dat alle knoppen dezelfde grootte moeten hebben, aangezien de helft van de leerlingen geen voorkeur had, terwijl de andere helft dit wel belangrijk vond. Bij het ontwerpen van de finale interface zorgen we ervoor dat de knoppen voldoende afstand van elkaar hebben, zodat de juiste knop gemakkelijk ingedrukt kan worden. Daarnaast plaatsen we de meest gebruikte knoppen dichter bij de duimen en vingers van de kinderen.

![knop1](https://github.com/user-attachments/assets/87d5c8a2-5f00-442c-922f-821b563e8726)
![knop2](https://github.com/user-attachments/assets/eddb161c-264d-4eed-94b2-63f69e5ee63b)
![knop3](https://github.com/user-attachments/assets/7505c776-7961-48d5-85e0-a9e51a8f6baf)
![knop4](https://github.com/user-attachments/assets/22a1f9d9-6df0-4747-83f1-e24d8e9fbd00)

> [!IMPORTANT]
> Design requirements:
> - D4.1: De grootte van de tool (kubus) is 79 cm.
> - D4.2: De knoppen op de fysieke interface moeten een diameter hebben van 20 mm.
> - D4.3: De knoppen op de fysieke interface moeten allemaal dezelfde grootte hebben.
> - D4.4: De knoppen op de fysieke interface moeten voldoen ver van elkaar gespreid zijn en dus niet vlak naast elkaar staan.
> - D4.5: De door de leerlingen het meest gebruikte knoppen moeten het makkelijkst bereikbaar zijn binnen de range of motion van de duimen.


Betreft de bevindingen van onderzoeksvraag 3, kwamen de schuif en de knop naar voren als favorieten uit de keuzematrix met succescriteria, waarbij de mentale modellen van de kinderen aantonen dat deze concepten het beste aansluiten bij wat wij voor ogen hadden, namelijk een lade en een aan-/uitknop van elektronica. De lade roept associaties op met een bureau, terwijl de link met een elektrisch apparaat ervoor zorgt dat de tool minder snel mishandeld wordt (er mee gooien, stuk maken), en deze twee concepten nemen we mee naar de volgende testfase om verder te onderzoeken welke de beste optie is.

![sticky dot](https://github.com/user-attachments/assets/eb4c0982-3dd8-4f50-8ef9-ee20e07d85da)


## Bill of materials
- thermoplastische rubber
- ronde drukknoppen
- microcontroller (arduino)
- fidgets: draaiend element, textuurmat, ...


## Kritische reflectie
Tijdens ons lopende project hebben we ervaren hoe essentieel het is om een grondige voorkennis en diepgaand inzicht te hebben in ASS (autismespectrumstoornis) om een product te ontwerpen dat aansluit bij de specifieke noden van deze doelgroep. De complexiteit van ASS als spectrumstoornis maakt het echter uitdagend om een universele oplossing te bieden. Elk individu met ASS is uniek, en waar sommige kinderen moeite hebben met het uiten van hun gevoelens, ervaren anderen die drempel veel minder. Dit werd duidelijk tijdens onze gebruikerstests, waarin de diversiteit van ervaringen en behoeften naar voren kwam. 

Een belangrijk aspect van ons product is de ontwikkeling van een ondersteunende app. Om de interface-indeling te testen, hebben we in onze derde wave gekozen voor een enquête, aangezien deze fase zich dicht bij de kerstvakantie bevond. Met een enquête konden we efficiënt en snel feedback verzamelen zonder fysieke afspraken te maken met leerkrachten, wat moeilijk te organiseren was in deze periode. Helaas bleef de respons onder onze verwachtingen, waardoor we nog wachten met het opstellen van een volledig verslag. Dit gebrek aan data is jammer, omdat het ons verhindert om conclusies te trekken en verdere stappen te nemen. 

Daarnaast hebben we nog meer gebruikerstests nodig om ons product goed in context te plaatsen. We willen aspecten zoals de bevestiging op de schoolbanken, het oplaadsysteem en de plaatsing van de knoppen verder optimaliseren. Door deze praktische toepassingen te testen, kunnen we zorgen voor een naadloze integratie in de klasomgeving en een betere gebruikerservaring. Een groot voordeel van samenwerken met scholen is dat zij een breed testpubliek bieden. De scholen waarmee we werken, zijn enthousiast over ons project en ondersteunen graag de verdere ontwikkeling. Hun positieve houding en bereidheid tot samenwerking motiveren ons enorm, en het is bemoedigend om te zien hoe zij onze inzet voor kinderen met ASS waarderen. 

Voor de projectplanning hebben we gebruik gemaakt van Trello, wat ons hielp om het overzicht te bewaren. Toch liep de planning niet altijd even soepel. Onze eerste wave kon pas laat plaatsvinden door beperkte beschikbaarheid van de school die ik eerder had bezocht. Hoewel de school uiteindelijk akkoord ging, mocht Aimé niet deelnemen aan deze wave omdat ik daar al een interview en observatiedag had gehad. Dit was een teleurstelling, omdat we de inzichten van beide teamleden hadden willen combineren voor een completere evaluatie. Met twee personen was het bovendien makkelijker geweest om de kinderen snel te testen, aangezien we onder tijdsdruk stonden door het lesrooster. 

 De samenwerking binnen ons team verliep echter vlot. De taken waren goed verdeeld, en een belangrijk pluspunt was dat Aimé voor de pitch ook al bezig was met onderzoek rond kinderen met ASS. Hierdoor konden we onze bevindingen bundelen en verschillende perspectieven samenbrengen. Bovendien is dit project voor ons beiden persoonlijk, aangezien we allebei een broer met autisme hebben. Dit persoonlijke verband heeft ons extra gemotiveerd om een betekenisvolle bijdrage te leveren.



## Design Requirements

| Nummer  | Design requirement | Source | Datum |
| ------------- | ------------- | ------------- | ------------- |
| **D1**  | **Algemene eisen** |  |  |
| D1.1 | Het product moet stevig zijn zodat leerlingen het niet makkelijk uit elkaar kunnen halen. | Discovery | 30/10/2024 |
| D1.2 | Het gebruiksdoel moet duidelijk aangegeven zijn. | Discovery | 30/10/2024 |
| D1.3 | Er moet ruimte zijn voor fouten. | Discovery | 30/10/2024 |
| D1.4 | Het product mag heel weinig tot liefst geen geluid maken. | Discovery | 30/10/2024 |
| D1.5 | Het product moet kubusvormig zijn en moet een neutrale kleur hebben om goed in het klasbeeld te blenderen. | Discovery ‘A day in the life’ | 21/10/2024 |
| D1.6 | Er moet een draaiend fidgeting element aanwezig zijn. | Definition wave 1 | 06/12/2024 |
| D1.7 | Het de buitenkant van het product moet gemaakt zijn van thermoplastische rubber. | Definition wave 2 | 13/12/2024 |
| D1.8 | Er moet een element zijn op het product met dezelfde kenmerken in indrukbaarheid als de ‘middelste textuurmat’ van het touch and feel board. | Definition wave 2 | 13/12/2024 |
| **D2**  | **Emoties aanduiden** |  |  |
| D2.1 | Bij het aanduiden van emoties moeten kleuren gebruikt worden. | Discovery benchmarking | 28/10/2024 |
| D2.2 | Het aanduiden van emoties moet onopvallend kunnen gebeuren ten opzichte van de medeleerlingen. | Discovery benchmarking | 28/10/2024 |
| D2.3 | Bij het aanduiden van emoties moeten gezichtsuitdrukkingen gebruikt worden. | Discovery | 30/10/2024 |
| D2.4 | Je moet meerdere verschillende emoties tegelijk kunnen aanduiden. | Definition wave 2 | 13/12/2024 |
| D2.5 | De emoties moeten zo simpel mogelijk gehouden worden. | Definition wave 2 | 13/12/2024 |
| D2.6 | De emoties moeten aangeduid kunnen worden aan de hand van verschillende knoppen. | Definition wave 2 | 13/12/2024 |
| D2.7 | Er moet een bevestigingsknop zijn om de error proofness te vergroten. | Definition wave 2 | 13/12/2024 |
| D2.8 | Er moet een knop aanwezig met een vraagteken op die betekend dat er een vraag is en er een leerkracht moet komen. | Definition wave 2 | 13/12/2024 |
| D2.9 | De emotie-kleur verdeling moet zijn: verdriet = blauw, blij = geel, boos = rood, verbaasd = roze, neutraal = oranje , verward = bruin. | Definition wave 2 | 13/12/2024 |
| **D3** | **App** |  |  |
| D3.1 | De app moet enkel zichtbaar op de laptop zijn wanneer verbonden met digibord/beamer. | Discovery ‘A day in the life’ | 21/10/2024 |


## Bijlagen

**Discovery**
-	Protocol
    - [Interview](https://ugentbe-my.sharepoint.com/:w:/g/personal/aster_vuylsteke_ugent_be/ERDiAZO5nPxBjzCxDWfCPgABJusLvoNUR7Z7kE3nOPYccg?e=8Rjc6V&wdLOR=cCE6093B1-FD30-4D7F-ACF2-1B35F67FA24B)
    - [Literatuuronderzoek](https://ugentbe-my.sharepoint.com/:w:/g/personal/aster_vuylsteke_ugent_be/EfF0zFRiwRNHqrxJJkOKhiQBagrojCyjMdQhFmKGb2fW6Q?e=okToM9)
    - [Benchmarking](https://ugentbe-my.sharepoint.com/:w:/g/personal/aster_vuylsteke_ugent_be/ESQnX2wANUtFrpu7xw_naMIBqzeu5zEyD0b7LqGH7DogWw?e=TmpJwr)
    - [Expertinterview](https://ugentbe-my.sharepoint.com/:w:/g/personal/aster_vuylsteke_ugent_be/EcCIeTubRUtGtPKPhhBLgdMBBp3u9nu4HagC_Zvy1GGE9w?e=BfA08g)
-	Report 
    - [Interview, day in the life](https://ugentbe-my.sharepoint.com/:w:/g/personal/aster_vuylsteke_ugent_be/EbXXsjpG5ydBoG-LV-Z2z7UBRn0qrCNRL4vNs0sjmX7OHA?e=7OfCOr)
    - [Literatuuronderzoek](https://ugentbe-my.sharepoint.com/:w:/g/personal/aster_vuylsteke_ugent_be/ETPTrznzu9hBhJNWGq1PPxUBbNnAE-lKLgXP25Z5kOwpXw?e=CP9l3R)
    - [Benchmarking](https://ugentbe-my.sharepoint.com/:w:/g/personal/aster_vuylsteke_ugent_be/EbA8KuhzujxHg4QFj2ktJZ8BLwU4Pm_4NY6t16D52hl6nQ?e=GgvRSL)
    - [Expertinterview](https://ugentbe-my.sharepoint.com/:w:/g/personal/aster_vuylsteke_ugent_be/EYsLfmsywaFLqIKh9--rWfQBYwKdGqoVnoFl01wBaEcTjg?e=rtP1iI)

**Definition**
-	Protocol
    - [Wave 1](https://ugentbe-my.sharepoint.com/:w:/g/personal/aster_vuylsteke_ugent_be/EQzFRJSVKgVHvhpB29MW8mwBDQ7O6rRJMIT918KuWzWjxw?e=yyACES)
    - [Wave 2](https://ugentbe-my.sharepoint.com/:w:/g/personal/aster_vuylsteke_ugent_be/EcqheMuVSRhEkQV2BDz-iyMB4MqHqlQu4m8pRMHQAFeDyg?e=SqZwcs)
    - [Wave 3](https://ugentbe-my.sharepoint.com/:w:/g/personal/aster_vuylsteke_ugent_be/EYNmwyldCFJKidc277lI98UB3p2W4cRhaNx9lIBYMmKWng?e=Cy1Om8)
-	Report
    - [Wave 1](https://ugentbe-my.sharepoint.com/:w:/g/personal/aster_vuylsteke_ugent_be/EbCdK86V4D5EqtiuHMK7OPQBUEJYx8QuLB-m6AszW0D-Ug?e=rcH842)
    - [Wave 2](https://ugentbe-my.sharepoint.com/:w:/g/personal/aster_vuylsteke_ugent_be/EST_ebFZIlpGhgP4mV9fN6AB26-MVDRm-yiT8R5wLcJ2rw?e=DTHNoA)
    - [Wave 3](https://ugentbe-my.sharepoint.com/:w:/g/personal/aster_vuylsteke_ugent_be/ETFXeHp6ypxMi6rCLQbqeeABHassiN-m-b7oYoHdmw8uig?e=NPAfzA)

**Develop**
- protocol

- report




**Storyboard**

![storyboard](https://github.com/user-attachments/assets/0fa13b35-bcf6-4280-995f-1649b2283089)

      

